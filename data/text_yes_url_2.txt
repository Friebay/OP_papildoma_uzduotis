LANKOMIAUSIOS PASAULIO SVETAINĖS

TOP 20 lankomiausių svetainių pasaulyje sąrašas
„Google“ nebėra lankomiausia svetainė pasaulyje. Populiariausia
paieškos sistema užima antrąją vietą. Tad, kas pirmoji?
Užuomina: svetainės savininkė – JAV bendrovė. Beje, spėkite,
kiek vietų TOP 20 užima svetainės iš Kinijos? Remiantis
„ComScore„, pateikiame lankomiausių svetainių sąrašą.

20 VIETA – „AMAZON.COM“ (163 MLN. UNIKALIŲ VARTOTOJŲ). Kai
startavo „Amazon“, tai tebuvo vos kelių žmonių įmonėlė,
pakuojanti ir siuntinėjanti knygas vietinėje rinkoje. Tačiau per
savo veiklos metus ji išsiplėtė į didžiausią elektroninės
komercijos parduotuvę pasaulyje, o dabar plečiasi ir į kitus
verslus.
[post_blocks]
19 VIETA – „SINA.COM.CN“ (169 MLN. UNIKALIŲ VARTOTOJŲ). Šio
tūkstantmečio pradžioje, „Sina“ buvo žinomas kaip Kinijos
„Yahoo“ ir ilgainiui tapo didžiuliu informacijos rinkiniu, kur
turinį generuoja vartotojai. 2009-iais metais paleista
mikrotinklaraščių platforma „Weibo„.

18 VIETA – „WORDPRESS.COM“ (170.9 MLN. UNIKALIŲ VARTOTOJŲ).
Tinklaraščių platforma išpopuliarėjo dėl itin paprasto įrankio
įrašams internete publikuoti. Būdama atvirojo kodo sistema,
„WordPress“ sugebėjo pritraukti daugybę programuotojų ir
vartotojų iš viso pasaulio.

17 VIETA – „APPLE.COM“ (171.7 MLN. UNIKALIŲ VARTOTOJŲ). Tai
bene vienintelė svetainė, kuri pati nesiekia generuoti pajamų, o
tik informuoti vartotojus apie kitus produktus. Čia galima kreiptis
pagalbos dėl produktų palaikymo, o „Safari“ naršyklėse ši
svetainė nustatyta pagal nutylėjimą.

16 VIETA – „SOHU.COM“ (175.8 MLN. UNIKALIŲ VARTOTOJŲ).
„Sohu“ istorija prasidėjo 1997-iais metais, kai iš pradžių ji
tebuvo nedidelis paieškos portalas. Nuo to laiko ji išaugo į
daugybę informacijos ir įrankių teikiantį milžiną, kur galima
rasti tiek žaidimų, tiek NT skelbimų.

15 VIETA – „BING.COM“ (184 MLN. UNIKALIŲ VARTOTOJŲ).
„Microsoft“ agresyviai reklamuoja paieškos sistemą „Bing“.
Taip pat investuojami didžiuliai pinigai į paslaugos patogumą bei
algoritmų tobulinimą. Galiausiai, „Microsoft“ moka pinigus
kitoms svetainėms už nukreipimus.

14 VIETA – „TWITTER.COM“ (189.8 MLN. UNIKALIŲ VARTOTOJŲ).
Startavusi 2009-iais metais „Twitter“ pasiūlė trumpųjų
žinučių paslaugą globaliu mąstu. Vartotojai išsiugdė įprotį
stebėti, ką sako stambių organizacijų lyderiai, politikai ir kiti
savo srities ekspertai, o „Twitter“ tapo milžinišku informacijos
iš pirmų lūpų šaltiniu.
[quote]17 vieta – “Apple.com” (171.7 mln. unikalių vartotojų).
Tai bene vienintelė svetainė, kuri pati nesiekia generuoti pajamų,
o tik informuoti vartotojus apie kitus produktus. Čia galima kreiptis
pagalbos dėl produktų palaikymo, o “Safari” naršyklėse ši
svetainė nustatyta pagal nutylėjimą.[/quote]
13 VIETA – „TAOBAO.COM“ (207 MLN. UNIKALIŲ VARTOTOJŲ). Panaši
į „eBay“ ir „Amazon“, Kinijos „Taobao“ tapo viena
didžiausių internetinių „turgaviečių“ pasaulyje. Bendrovė,
kuriai priklauso „Taobao“ – „Alibaba“ – nuėmė mokestį
už prekės patalpinimą, o tai lėmė didžiulį lankomumą.

12 VIETA – „ASK.COM“ (218.4 MLN. UNIKALIŲ VARTOTOJŲ). Dar
praeitame tūkstantmetyje „Ask.com“ startavo „AskJeeves“
pavadinimu. Jos motininė bendrovė – IAC – įsigijo
„About.com“ informacinį portalą, ko pasekoje „Ask.com“ tapo
daugiau nei vien tik paieškos sistema.

11 VIETA – „BLOGGER.COM“ (229.9 MLN. UNIKALIŲ VARTOTOJŲ). Ši
tinklaraščių platforma iš pradžių buvo labai maža bendrovė,
įsikūrusi San Franciske. Ji išgyveno „dot-com“ burbulo metu, o
2002-iais metais ją galiausiai įsigijo „Google“ bendrovė, kuri
įdėjo dideles pastangas į tai, kuo dabar yra „Blogger“.

10 VIETA – „MSN.COM“ (254.1 MLN. UNIKALIŲ VARTOTOJŲ). Tai
vienas didžiausių „Microsoft“ bendrovės projektų internete.
Iš pradžių tai tebuvo internetinio ryšio tiekėjas, kol galiausiai
tapo daugybės įvairių paslaugų („Hotmail“ el. pašto sistema
bei „MSN Messenger“ pokalbiai) rinkiniu. Tai yra didžiulis
informacinis portalas.

9 VIETA – „BAIDU.COM“ (268.7 MLN. UNIKALIŲ VARTOTOJŲ).
„Baidu“ yra viena populiariausių paieškos sistemų Kinijos
rinkoje. Joje dirba tūkstančiai inžinierių, kurie tobulina
paieškos variklio algoritmą, jog vartotojas gautų jam aktualiausią
informaciją. Tarp paieškos variantų yra svetainės, audio medžiaga
ir vaizdai, iliustracijos.

8 VIETA – „MICROSOFT.COM“ (271.7 MLN. UNIKALIŲ VARTOTOJŲ).
Kaip ir „Apple.com“ svetainėje, taip ir šioje galima
parsisiųsti įvairių „Microsoft“ produktų, atnaujinimų bei
kreiptis pagalbos (angl. support). Turint omenyje didžiulį
„Microsoft“ paslaugų ir produktų spektrą, nieko keisto, kad ši
svetainė lenkia „Apple.com“.
[quote]14 vieta – „Twitter.com“ (189.8 mln. unikalių
vartotojų). Startavusi 2009-iais metais „Twitter“ pasiūlė
trumpųjų žinučių paslaugą globaliu mąstu. Vartotojai išsiugdė
įprotį stebėti, ką sako stambių organizacijų lyderiai, politikai
ir kiti savo srities ekspertai, o „Twitter“ tapo milžinišku
informacijos iš pirmų lūpų šaltiniu.[/quote]
7 VIETA – „QQ.COM“ (284.1 MLN. UNIKALIŲ VARTOTOJŲ). Kinijos
rinkai orientuotos paieškos sistemos ir portalo savininkė
„Tencent“ sukūrė vieną populiariausių greitųjų žinučių
(angl. instant messaging) paslaugą. Portalas turi daugiau nei 700
mln. aktyvių vartotojų.

6 VIETA – „LIVE.COM“ (389.5 MLN. UNIKALIŲ VARTOTOJŲ). Jeigu
kada nors turėjote „Hotmail.com“ ar „Outlook.com“
elektroninio pašto dėžutę, dabar jūs automatiškai nukreipiamas
į „Live.com“. Tai yra naujoji programinės įrangos gamintojo
„Microsoft“ elektroninio pašto paslauga.

5 VIETA – „WIKIPEDIA.ORG“ (469.6 MLN. UNIKALIŲ VARTOTOJŲ).
Didžiausia internetinė enciklopedija pasaulyje leidžia kurti ir
redaguoti turinį bet kuriam vartotojui. Didžiausias žmonių srautas
ateina iš paieškos sistemų, kur žmonės pateikia konkrečią
užklausą apie tam tikrą temą.

4 VIETA – „YAHOO.COM“ (469.9 MLN. UNIKALIŲ VARTOTOJŲ). Nors
daugelio jau nuvertinta, iš tiesų „Yahoo“ turi daugybę
įvairių portalų ir paslaugų („Yahoo Finance“ ir „Flickr„),
o „Yahoo.com“ svetainė jas visas apjungia. Nuo pat interneto
atsiradimo, šis prekės ženklas nukreipia vartotojus ten, kur jie
pageidauja.

3 VIETA – „YOUTUBE.COM“ (721.9 MLN. UNIKALIŲ VARTOTOJŲ).
2006-iais metais „Google“ įsigijus vaizdo įrašų talpinimo,
dalinimosi bei žiūrėjimo portalą „YouTube“, jo lankomumas ir
patikimumas stipriai išaugo. Čia renkasi įviairi auditorija:
paaugliai, besiklausantys Justino Bieberio ir profesoriai, žiūrintys
edukacinius vaizdo įrašus.

2 VIETA – „GOOGLE.COM“ (782.8 MLN. UNIKALIŲ VARTOTOJŲ).
Populiariausia paieškos sistema nuo dešimtojo dešimtmečio. Kodėl?
Todėl, kad ji pirmoji pasiūlė greičiausią rezultatų pateikimą
ir patogią bei „švarią“ vartotojo sąsają. Dabar „Google“
yra daugybės paslaugų – „Gmail.com„, „Google Maps„,
„Google+“ – rinkinys.

1 VIETA – „FACEBOOK.COM“ (836.7 MLN. UNIKALIŲ VARTOTOJŲ).
Didžiausias socialinis tinklas pasaulyje buvo pradėtas kaip
nedidelis projektas Harvardo universiteto studentams. Vėliau buvo
įtraukti ir kiti universitetai, mokyklos, o galiausiai platforma tapo
prieinama visiems, kam per 13 metų. Daugelis šia paslauga
naudojamės kasdien.
[source]Šis straipsnis yra verslo edukacijos portalo „Verslas.in“
nuosavybė, tad kopijuoti ar kitaip panaudoti straipsnyje esančią
medžiagą – griežtai draudžiama.[/source]